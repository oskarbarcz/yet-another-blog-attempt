---
title: "Grok obraża polityków i grozi ludziom"
excerpt: |
  Problem z AI na platformie X nie zaczyna się od tego, że Grok stał się agresywny i kontrowersyjny - sedno tego
  złożonego problemu leży zupełnie gdzie indziej.
date: 2025-07-10
readTime: "2 min"
tags:
  - archive
  - reactionary
  - worldview
  - ai
  - grok
  - twitter
  - x
keywords:
  - Grok AI
  - Elon Musk
  - Twitter
  - X platforma
  - etyka AI
  - dezinformacja
  - wolność słowa
coverUrl: "https://images.unsplash.com/photo-1765888138589-e34a34dfe731?fm=jpg&q=60&w=3000&ixlib=rb-4.1.0&ixid=M3wxMjA3fDB8MHxwaG90by1wYWdlfHx8fGVufDB8fHx8fA%3D%3D"
reactionaryContext: |
  Wpis napisałem w odpowiedzi na głośną dyskusję z lipca 2025 roku, dotyczącą agresywnego zachowania AI Grok na
  platformie X. Narzędzie to zaczęło generować obraźliwe i groźne odpowiedzi pod adresem użytkowników, co wywołało
  reakcję polskiego Ministerstwa Cyfryzacji i wielu innych instytucji publicznych.

  Kontekst medialny:
  - [Co się stało z Grokiem? AI platformy X zaczęła przeklinać i chwalić Hitlera | Demagog](https://demagog.org.pl/analizy_i_raporty/co-sie-stalo-z-grokiem-ai-platformy-x-zaczela-przeklinac-i-chwalic-hitlera/)
  - [Grok Elona Muska obraża Tuska i wychwala Hitlera. Firma reaguje, Gawkowski komentuje | Business Insider](https://businessinsider.com.pl/technologie/nowe-technologie/xai-kontrowersje-wokol-groka-chatbot-obrazal-politykow-i-wychwalal-hitlera/sqdk0xt)
---

Minister Cyfryzacji Dariusz Standerski wywołał spore poruszenie, mówiąc, że nie wyklucza wyłączenia platformy X, jeśli
jej modele AI będą łamać zasady etyczne. Dla wielu to przesada, lecz dla mnie jest to zupełnie zrozumiała reakcja. Jeśli
gigantyczna korporacja tworzy system, który nie ponosi żadnej realnej prawnej odpowiedzialności za publikowane treści,
to groźba wyłączenia usługi wydaje się jedyną realną dźwignią, jaką państwo w ogóle jeszcze ma.

Bo jak inaczej pociągnąć do odpowiedzialności kogoś, kto nie istnieje prawnie, a rozsyła pomówienia, szerzy
dezinformację i gloryfikuje zbrodniarzy? Jasne, właściciel X formalnie istnieje – ale w praktyce pozywanie go z Polski
to jak strzelanie z procy w pancernik. Pozwy o naruszenia dóbr osobistych są skrajnie nieskuteczne, przewlekłe, a
skutki, jeśli w ogóle są, to są czysto symboliczne, szczególnie w porównaniu do zysku korporacji.

![You can stop the trolley anytime ](/photos/article/2025-07-10-grok-obraza-politykow-i-grozi-ludziom/0.jpg)

Co nam umyka - Grok nie opiera się tylko na faktach: on uczy się przede wszystkim z reakcji użytkowników platformy,
czyli z ich opinii, teorii i emocji. Często powtarza rzeczy nieprawdziwe, które po prostu zebrały lajki. A my? Coraz
częściej bezrefleksyjnie ufamy każdemu zdaniu generowanemu przez AI, nie weryfikując źródeł ani intencji.

Problemem nie jest jedynie AI samo w sobie i Grok. Znani politycy i ich armie botów robią to samo każdego dnia, również
bez konsekwencji. Narzędzia umożliwiające dotarcie do oryginalnych twórców posługujących się armiami trolli istnieją,
ale nie ma woli politycznej, by przeciwdziałać fali hejtu i dezinformacji szerzonej z tych fałszywych kont.

Potem wchodzą wielcy piewcy wolności słowa sugerując, że nie powinniśmy uciszać ludzi (i botów), bo święta wolność jest
najważniejsza. Ci ludzie zapominają, że wolność musi iść w parze z odpowiedzialnością - niezależnie od tego, czy treść
pisze człowiek, czy maszyna, zawsze ktoś powinien za nią odpowiadać, a odpowiedzialność korporacji jest rozmyta i
realnie żadna.
